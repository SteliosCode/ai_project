
                     
CN6005 – Τεχνητή Νοημοσύνη
Εργασία μαθήματος 2025-26 (50% του συνολικού βαθμού)

Πλοηγηθείτε στη σελίδα https://archive.ics.uci.edu/ml/datasets/Heart+Disease όπου βρίσκονται τα δεδομένα για την πρόβλεψη πιθανής καρδιοπάθειας. Από τα υπάρχοντα δεδομένα θα πρέπει να χρησιμοποιήσετε τα ‘processed.cleveland.data’, τα οποία είναι κατάλληλα μορφοποιημένα και σχεδόν έτοιμα για χρήση. 
Ο στόχος σας είναι να κατασκευάσετε και να αξιολογήσετε ένα νευρωνικό δίκτυο το οποίο θα είναι ικανό να επιτελεί ταξινόμηση των παραπάνω δεδομένων, με βάση δηλαδή τα 14 είδη δεδομένων εισόδου να μπορεί να κατατάξει τον «ασθενή» σε μία από τις 5 υπάρχουσες κατηγορίες (δείτε την περιγραφή των δεδομένων).

1.	[5 μονάδες] να γράψετε μια σύντομη περίληψη/απολογισμό (abstract), όχι μεγαλύτερη από 100 λέξεις.

2.	[10 μονάδες] Να γίνει μια σύντομη περιγραφή των δεδομένων που θα χρησιμοποιηθούν και να γίνει εισαγωγή των δεδομένων στο MATLAB ή στην Python, στην κατάλληλη μορφή για περαιτέρω χρήση τους. Να αφαιρεθούν τυχόν δεδομένα τα οποία δεν είναι κατάλληλα για χρήση. Να γίνει σύντομη περιγραφή της διαδικασίας.

3.	[30 μονάδες] Να σχεδιαστεί το νευρωνικό δίκτυο το οποίο θα επιτελεί την ταξινόμηση (classification) των δεδομένων. Να αιτιολογηθούν οι επιλογές που θα κάνετε σχετικά με:
a.	Τον χωρισμό των δεδομένων σε training-test-validation.
b.	Τις αρχικές συνθήκες (αρχική επιλογή βαρών και biases).
c.	Τον αριθμό των layers (στρωμάτων) του νευρωνικού δικτύου.
d.	Τον αριθμό των νευρώνων σε κάθε layer.
e.	Το είδος των συναρτήσεων μεταφοράς.
f.	Το είδος της εκπαίδευσης (αλγόριθμος εκμάθησης) που χρησιμοποιήσατε.
g.	Τον αριθμό των epochs.
h.	Την τιμή του learning rate και του momentum.

4.	[30 μονάδες] Να περιγραφεί και να αξιολογηθεί η διαδικασία training – validation – testing  και να εξηγηθούν τα διαγράμματα που θα προκύψουν (το διάγραμμα εκπαίδευσης και το confusion matrix).

5.	[7 μονάδες] Σχολιάστε την ικανότητα γενίκευσης (generalisation) που επιδεικνύει το νευρωνικό δίκτυο που σχεδιάσατε και εκπαιδεύσατε.

6.	[10 μονάδες] Αξιολογήστε το τελικό αποτέλεσμα που παράξατε σε σχέση με αυτό που σας ζητήθηκε και (αυτο)αξιολογήστε την ατομική συνδρομή σας στην επίτευξή του.

7.	[8 μονάδες] Κατάλληλο report (κατάλληλα διαμορφωμένο, με επαρκή βιβλιογραφία και σωστή χρήση παραπομπών στο κείμενο).


Προσοχή: 
•	Ο συνολικός αριθμός λέξεων πρέπει να είναι τουλάχιστον 2000.
•	Το τελικό report πρέπει να κατατεθεί σε μορφή word document (ή παρόμοια) και όχι σε pdf.
•	Ημερομηνία παράδοσης: Ιανουάριος 2026 (η ακριβής ημερομηνία θα δοθεί στο Moodle).

